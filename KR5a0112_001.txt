# -*- mode: mandoku-view; -*-
#+DATE: 2015-08-28 23:37:46.295883
#+TITLE: 黃帝陰符經集解
#+PROPERTY: DZID  DZ0111
#+PROPERTY: SOURCE  正統道藏，三家本，1988，2—746 三卷 洞真部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB 
#+PROPERTY: JUAN 1
#+PROPERTY: ID KR5a0112
<pb:KR5a0112_HFL_001-001a>¶
黄帝陰符經集解卷上(中下/同卷)閏四¶
　赤松子子房眞人張良太極左仙翁葛玄¶
(西山眞人許遜正陽眞人鍾離權純陽眞人吕嚴)¶
(華陽眞人施肩吾至一眞人崔明公海蟾眞人劉玄英)¶
(清虚眞人曹道冲)¶
　鍾離眞人曰黄者中央之色帝者君主之¶
　名中以統於五行帝以治於萬物陰者性¶
　之宗符者命之本此陰符之旨内以修身¶
　外治家國包羅天地總御群方古今得道¶
　仙眞皆因此義以至於无爲矣¶
<pb:KR5a0112_HFL_001-001b>¶
　張子房頌曰要知天五是中黄帝君元始¶
　法中王仙眞盡達陰符理治國修身入聖¶
　鄉曹眞人青霄樂云心爲君主象中黄神¶
　用无私帝道昌陰是性宗鉛可貴録名天¶
　寶命符陽經垂法教開方便普濟群迷作¶
　巨航只候行成功滿足十洲仙島是家鄉¶
　神仙抱一演道章¶
　吕眞人曰天一生水地二生火在人謂之¶
　精神生於道形本生於精守而勿失與玄¶
　爲一則精神合而不離矣以精集神以神¶
<pb:KR5a0112_HFL_001-002a>¶
　御炁鍊神合道與天長乆故道經曰抱一¶
　能无離乎又曰抱一爲天下式昔廣成子¶
　誡黄帝曰无勞汝形无摇汝精少思寡欲¶
　廼可長生此即神仙抱一㫖歸也葛仙翁¶
　頌曰混沌玄黄啓肇生扶持造化立乾坤¶
　學人要覓長生道太一含眞即是眞崔明¶
　公臨江仙云一炁靈根爲命祖專心抱守¶
　玄眞杳冥之内隱元精至人先務本本立¶
　道基成蚌裏藏珠川景媚石中藴玉山榮¶
　地天長乆爲何因都縁懷道德亘劫自清¶
<pb:KR5a0112_HFL_001-002b>¶
　寧¶
觀天之道執天之行盡矣¶
　鍾離曰大道无形視聽不可以見聞大道¶
　无名度數不可以籌算資道生形因形立¶
　名名之大者天地也即天地上下之位而¶
　知大道之高卑即陰陽終始之期而知大¶
　道之前後冬至則地中陽升五日一候三¶
　候一炁經六炁而至春分是時陽升入陽¶
　位又六炁而之夏至廼陽升到天太極而¶
　生陰陰以杳冥抱陽而下降夏至則天中¶
<pb:KR5a0112_HFL_001-003a>¶
　陰降經六炁而至秋分是時陰降入陰位¶
　又六炁而之冬至廼陰降到地太極而生¶
　陽陽以恍惚負陰而上升升降不失其道¶
　是以天地長乆惟人也集靈以生資道而¶
　立體天法道調運陰陽以心腎方合天地¶
　上下之位用炁液比陰陽升降之儀將一¶
　日效一年使一時象一月養命按法下功¶
　依時陰陽交合不失其道亦當與天地齊¶
　其堅固而同得長乆矣執者持也觀天持¶
　法依令而行萬事皆畢故曰觀天之道執¶
<pb:KR5a0112_HFL_001-003b>¶
　天之行盡矣赤松子頌曰天道无言運四¶
　時雲行雨施物咸資洞觀玄象依天令體¶
　此修眞合聖機劉海蟾亭前柳云天道乾¶
　元覆廕无偏列宿瑩高懸冬至陽生地夏¶
　中液降于天烏兔精華往復迺行運虚璇¶
　體道觀天名照了四時八節要精研作用¶
　曰爲年進火中宵子有時添汞抽鉛鍊就¶
　金丹大藥方號神仙¶
天有五賊見之者昌¶
　赤松子曰五賊者五行也在天爲五星在¶
<pb:KR5a0112_HFL_001-004a>¶
　人爲五藏於眼爲五色於耳爲五聲以至¶
　鼻之五香舌之五味身之五觸心之五毒¶
　皆曰五賊賊者害也此五行之炁各懷生¶
　殺順則吉逆則凶天時順則四序調和安¶
　寧豐泰逆則兵飢水旱蝗疫爲灾人有五¶
　賊只在于心心正則柔和慈善眞清行之¶
　則吉心亂則剛戾狠疾婬濁行之則凶見¶
　者覺也覺了明悟則身心康寧故曰天有¶
　五賊見之者昌劉海蟾頌曰五賊縱横遍¶
　萬方木金水火及中央剪除戎馬妖氛息¶
<pb:KR5a0112_HFL_001-004b>¶
　見之天下永寧昌崔明公蘇幕遮云五賊¶
　機无形影苦惱蒼生遞代相吞併一藏虧¶
　時一藏勝憊壞形軀只爲陰多盛脾旺時¶
　當補腎貪欲无明欺妬都除泯照見皆空¶
　亡五藴性命延昌堅乆如天永¶
五賊在心施行於天¶
　子房曰五賊謂賊命賊物賊功賊時賊神¶
　是也此五賊在心杳无形迹覺而悟之名¶
　爲照了自然神定炁和无諸滯礙施行法¶
　象與天同然¶
<pb:KR5a0112_HFL_001-005a>¶
宇宙在乎手萬化生乎身¶
　劉海蟾曰先觀天道次明五賊作用施行¶
　契合天命雖宇宙之大不離掌握萬化雖¶
　衆亦生乎身吕眞人頌曰心鏡澄清瑩且¶
　明施行功業契天星剛柔宇宙存乎掌萬¶
　化生成只在身施眞人卜算子云心鏡澄¶
　澄瑩五賊皆除泯天道行時即使行保命¶
　也如天永宇宙乾坤柄掌握文明定萬化¶
　生成只在身抱一功神聖¶
天性人也人心機也立天之道以定人也¶
<pb:KR5a0112_HFL_001-005b>¶
　崔明公曰天性人心本乎一也天道虚无¶
　湛然人心本源同此經以天性喻於人心¶
　指使人心合於天機也立天之道者陰陽¶
　也立人之道者仁義也仁義忠信樂善不¶
　倦是謂天爵先修天爵以積其行次體天¶
　道以累其功功之至妙无若抱一也子房¶
　曰經言天性人也人心機也而不曰人心¶
　天也者蓋明萬物皆出於機皆入於機也¶
　許眞人頌曰皇天本性化生人天性人心¶
　一體靈善行果圓功滿足南宫標列是仙¶
<pb:KR5a0112_HFL_001-006a>¶
　名葛仙翁西江月云大道无形无相生天¶
　生地生人人心天性體同靈恬淡无爲眞¶
　本上士體天行道道成豈懼朝昏善功圓¶
　滿吉祥臻七祖超騰妙境¶
天發殺機龍蛇起陸人發殺機天地反覆¶
　子房曰天道生殺者皆合其機非妄動也¶
　殺謂以陽隨陰機謂適時而變如春分之¶
　時四陽發生二陰衰弱即天道宣行號令¶
　雷乃發聲聲震徹重泉驚甦萬物使一切¶
　龍蛇蟄藏之類皆起於陸此則天發殺機¶
<pb:KR5a0112_HFL_001-006b>¶
　也愚人不知天道恣發狂機貪利干名傾¶
　人害物則天道報應灾殃禍亂及於身是¶
　謂天地反覆也劉海蟾曰自天性人也至¶
　以定人也道之常也自天發殺機至天地¶
　反覆道之變也常者所以守剛柔而立變¶
　者所以運陰陽而適時也施眞人頌曰雷¶
　聲虩虩動天威驚蟄龍蛇萬物齊此是玄¶
　機眞造化能明此道合希夷許眞人頌曰¶
　人發狂機禍立生傾危都爲虐生靈悲思¶
　喪國亡家者金谷章華尚未醒吕眞人臨¶
<pb:KR5a0112_HFL_001-007a>¶
　江仙云晷運推移從復卦四陽令届春分¶
　天威鼓物以雷霆龍蛇皆起陸藏蟄盡甦¶
　驚下士豈知天道意狂謀利禄營營坑人¶
　損物害生靈餘殃不可逭顛覆自危傾¶
天人合發萬變定基¶
　許眞人曰天得一以清人得一以生天人¶
　用機造化无異故曰天人合發即合道機¶
　與天相契則萬種塵縁皆息於心故曰萬¶
　變定基也¶
性有巧拙可以伏藏¶
<pb:KR5a0112_HFL_001-007b>¶
　曹道冲曰大巧莫巧於造化而莫知所爲¶
　豈不似拙經曰性有巧拙可以伏藏老子¶
　曰大巧若拙與此義同施眞人曰惟聖人¶
　發機合於天道自然萬變息於心基是以¶
　窮理盡性與道合眞故曰方而不割廉而¶
　不劌直而不肆光而不耀无譽无訾无是¶
　无非一龍一蛇與時俱化一上一下以和¶
　爲量行於萬物之上遊於道德之郷故可¶
　得而累耶蓋歸根復命之源也故性有巧¶
　拙可以伏藏也鍾離眞人頌曰天人合發¶
<pb:KR5a0112_HFL_001-008a>¶
　定心基復命歸根盡性時隱迹韜光修道¶
　德伏藏元火守柔雌吕眞人望江南云天¶
　道密造化四時行或躍在淵當卯月括囊¶
　无咎應秋分曆象甚分明人體此合發契¶
　天星日用卦爻明刻漏萬縁不染息心神¶
　功滿赴蓬瀛¶
九竅之邪在乎三要可以動靜¶
　葛仙翁曰三要者眼耳口也動靜不失其¶
　時其道光明故曰非禮勿視非禮勿聽非¶
　禮勿言也五千言云五色令人目盲五聲¶
<pb:KR5a0112_HFL_001-008b>¶
　令人耳聾五味令人口爽夫視聽言人之¶
　先也故在九竅之中惟三要焉此三者可¶
　以養人可以害人養人者原於靜害人者¶
　域於動故也蓋動者人之爲靜者天之質¶
　人爲之謂偽天質之謂眞張子房頌曰九¶
　竅邪風觸正神三關牢閉得全眞澄心遣¶
　慾求玄理得悟慇懃莫住程葛仙翁漁家¶
　傲云妙理玄玄玄復奥聖人制法垂言教¶
　體道觀天爲照了明三要聞邪勿遣相侵¶
　惱塞兊關扃修内寶色聲五味都忘了視¶
<pb:KR5a0112_HFL_001-009a>¶
　聽言皆合聖道除機巧隨時動止方知好¶
火生於木禍發必尅姦生於國時動必潰知¶
之修鍊謂之聖人¶
　施眞人曰上文說九邪三要動靜之宜切¶
　令戒恐未能窮理盡性故再舉火木姦國¶
　之喻令慇懃修鍊也夫性之有情如木中¶
　有火出於性而賊性火生於木而害木惟¶
　聖人者達性命之源明天人之道外能鍊¶
　形内能修性鍊形所以嗇精修性所以養¶
　神故道之眞足以治身緒餘足以治國家¶
<pb:KR5a0112_HFL_001-009b>¶
　土苴足以治天下是以修之身其德乃眞¶
　修之家其德乃裕修之天下其德乃長修¶
　之國其德乃普自中以及外自近以及遠¶
　修是玄風无所不至矣故曰知之修鍊謂¶
　之聖人者也曹眞人頌曰木爲眞性火爲¶
　情慾火炎時礙性眞惟有聖人修鍊得國¶
　无顛險木无焚許眞人頌曰軒黄成道日¶
　說破度迷津國木如眞性姦火喻邪情情¶
　亡姦火滅性慧欲情薨君心修鍊正身安¶
　國泰寧葛仙翁滿庭芳心動神疲情澄性¶
<pb:KR5a0112_HFL_001-010a>¶
　適妙門開啓玄關火生於木灾發慎礸研¶
　水蓄冰而礙水田存棘也妨田玄元教閑¶
　邪正幻安樂自逍然觀天明五藴知之修¶
　鍊去世何難遣群魔消盡復本還源補兊¶
　成乾事畢妙因果周圓尋眞悟三千行滿¶
　丹就去超凡¶
¶
¶
黄帝陰符經集解卷上¶
¶
<pb:KR5a0112_HFL_001-010b>¶
¶
¶
¶
¶
¶
¶
¶
¶
¶
